SUSE(r) Linux Enterprise High Availability Extension 12 Service Pack 3

Contratto di licenza con l'utente finale SUSE

LEGGERE ATTENTAMENTE IL PRESENTE CONTRATTO.  ACQUISTANDO, INSTALLANDO, 
SCARICANDO O ALTRIMENTI UTILIZZANDO QUESTO PRODOTTO SOFTWARE (INCLUSI I 
RELATIVI COMPONENTI), L'UTENTE ACCETTA I TERMINI DEL PRESENTE CONTRATTO.  
QUALORA L'UTENTE NON ACCETTI LE PRESENTI CONDIZIONI, NON È AUTORIZZATO A 
EFFETTUARE IL DOWNLOAD, INSTALLARE O UTILIZZARE IL SOFTWARE ED È TENUTO A 
INFORMARE LA PARTE PRESSO LA QUALE HA ACQUISTATO IL SOFTWARE PER OTTENERE UN 
RIMBORSO. UN INDIVIDUO CHE AGISCA PER CONTO DI UN'ENTITÀ DISPONE DELL'AUTORITÀ 
PER ACCEDERE AL PRESENTE CONTRATTO PER CONTO DI TALE ENTITÀ.

Il presente Contratto di licenza con l'utente finale ("Contratto") è un 
contratto legale tra l'Utente (una persona fisico giuridica) e SUSE LLC 
("Licenziante").  Il prodotto software identificato nel titolo del presente 
Contratto per il quale l'Utente ha acquistato una o più licenze, i supporti 
(se esistenti) o le riproduzioni (fisiche o virtuali) e la documentazione di 
accompagnamento (collettivamente definiti "Software") è protetto dalle leggi 
degli Stati Uniti ("U.S.A.") o di altri paesi e dalle disposizioni dei 
trattati internazionali sul copyright ed è soggetto alle condizioni del 
presente Contratto.  Se le leggi del paese della propria sede operativa 
principale richiedono che i contratti siano redatti nella lingua locale per 
essere validi, tale versione nella lingua locale può essere richiesta al 
Licenziatario mediante richiesta scritta e disciplinerà l'acquisto delle 
licenze per il Software da parte dell'Utente finale. Qualsiasi versione di 
componente aggiuntivo, estensione, aggiornamento, applicazione mobile, modulo, 
adattatore o supporto del presente Software scaricata o ricevuta dall'Utente 
non accompagnata da un contratto di licenza è considerata Software e soggetta 
alle condizioni del presente Contratto.  Qualora il Software sia una versione 
di aggiornamento o di supporto, l'Utente dovrà disporre della versione 
concessa in licenza e della quantità di Software oggetto dell'aggiornamento o 
del supporto per potere installare o utilizzare la versione di aggiornamento o 
di supporto. 

USO CONCESSO IN LICENZA

LICENZE. Il Software e tutti i relativi componenti sono di proprietà del 
Licenziante o di altri licenzianti e sono protetti dalle leggi sul copyright e 
dalle altre leggi applicabili. Fatta salva la conformità ai termini e 
condizioni del presente Contratto, il Licenziante concede all'Utente una 
licenza internazionale, perpetua, non esclusiva e non trasferibile per la 
riproduzione e l'utilizzo di copie del Software all'interno 
dell'Organizzazione (come definita di seguito) esclusivamente in connessione 
con e per la durata delle licenze legalmente acquistate per SUSE Linux 
Enterprise Server 12, SUSE Linux Enterprise Desktop 12 e i prodotti associati. 
 I prodotti associati attualmente incudono, a titolo esemplificativo: WebYaST, 
GEO Clustering for SUSE Linux Enterprise High Availability Extension, SUSE 
Linux Enterprise Real Time Extension, SUSE Linux Enterprise Point of Sale, 
SUSE Linux Enterprise Server for SAP applications.  

Il termine "Organizzazione" indica un'entità giuridica ed esclude eventuali 
entità sussidiarie e affiliate con autonomia giuridica e finanziaria. Esempi 
di Organizzazione nel settore privato sono società, partnership o società 
fiduciarie, con l'esclusione di consociate e affiliate con partita IVA propria 
o numero di registrazione separato. Nel settore pubblico, un esempio di 
organizzazione potrebbe essere un ente statale specifico o un'autorità del 
governo locale.

SOFTWARE DI TERZE PARTI/OPEN SOURCE.  Nessun elemento del presente Contratto 
limiterà o in alcun modo pregiudicherà i diritti o gli obblighi dell'Utente o 
le condizioni a cui l'Utente potrà essere soggetto, in conformità a eventuali 
licenze open source per qualsiasi codice open source contenuto nel Software.  
Il Software può includere o essere venduto insieme ad altri programmi software 
concessi in licenza ai sensi di termini diversi e/o autorizzati da terze parti 
diverse dal Licenziatario. L'utilizzo di qualsiasi programma provvisto di un 
contratto di licenza separato è regolato da tale contratto di licenza.  

SERVIZI DI SOTTOSCRIZIONE.  Il Licenziatario non è tenuto a fornire 
manutenzione o supporto a meno che l'Utente non abbia acquistato un'offerta di 
sottoscrizione che includa espressamente tali servizi. Il Licenziante vende 
offerte di sottoscrizione al Software che autorizzano l'utente, dietro 
pagamento di un canone, al supporto tecnico e/o all'uso interno di 
aggiornamenti Software forniti durante uno specifico periodo annuale ("Offerte 
di sottoscrizione"), e che sono soggette ai Termini e condizioni delle Offerte 
di sottoscrizione disponibili all'indirizzo 
https://www.suse.com/products/terms_and_conditions.pdf. 

MARCHI. Il presente Contratto non offre alcun diritto o licenza, implicita o 
esplicita, relativamente a marchi di fabbrica, nomi commerciali o marchi di 
servizio del Licenziante o dei relativi affiliati o licenzianti ("Marchio"). 
Questo Contratto vieta la distribuzione del Software o dei relativi componenti 
utilizzando i marchi del Licenziante, indipendentemente dal fatto che la copia 
degli stessi sia stata modificata.  All'Utente è consentita la ridistribuzione 
commerciale dei Programmi solo (a) previo contratto scritto separato 
concordato con il Licenziante in cui quest'ultimo autorizza tale 
ridistribuzione commerciale, o (b) nel caso in cui l'Utente rimuova e 
sostituisca tutte le occorrenze di qualsiasi Marchio. 

LIMITAZIONI

Limitazioni della licenza. Il Software e tutti i relativi componenti sono di 
proprietà del Licenziante e/o dei suoi licenzianti, e sono protetti dalle 
leggi sul copyright e dalle altre leggi applicabili. Il titolo al Software e a 
ciascun componente, ciascuna copia, modifica o porzione incorporata rimarrà in 
capo del Licenziatario e di altri licenziatari, nel rispetto del contratto di 
licenza applicabile.  Il Licenziatario si riserva tutti i diritti non 
espressamente concessi all'Utente. Il Software è concesso all'Utente ai soli 
fini di uso interno. Fatto salvo quanto espressamente consentito dal presente 
Contratto ed eventuali obblighi o diritti definiti nella sezione "Software di 
terze parti/open source", l'Utente non potrà (1) rimuovere brevetti, marchi di 
fabbrica, copyrigh, segreti commerciali o altre note o etichette di proprietà 
presenti su Software o relativa documentazione; (2) modificare, alterare, 
creare opere derivative, decodificare, decompilare o disassemblare il Software 
ad eccezione e solo nella misura in cui ciò venga espressamente consentito 
dalle leggi applicabili; (3) trasferire, cedere, impegnare, affittare, offrire 
in multiproprietà, ospitare o noleggiare il Software, né cedere in sublicenza 
qualsiasi diritto o assegnazione previsto dal presente Contratto, in tutto o 
in parte, senza previa autorizzazione scritta da parte del Licenziante; (4) 
divulgare a terzi i risultati di qualsiasi valutazione o benchmark 
prestazionale, funzionale o di altro tipo, senza previa autorizzazione scritta 
da parte del Licenziante.

Requisiti per l'outsourcing. La licenza per l'utilizzo del Software può essere 
utilizzata nei termini del presente Contratto da terze parti che agiscono per 
conto dell'Utente, quali un provider cloud o un fornitore in outsourcing che 
gestisce e ospita (in remoto o virtualmente) il Software per conto 
dell'Utente, soggetto a e condizionato dall'adesione dell'Utente a quanto 
segue: (1) l'Utente rimane responsabile di tutti gli obblighi contemplati dal 
presente Contratto e stipula un contratto applicabile con terze parti 
contenente i termini e le condizioni volti a proteggere i diritti del 
Licenziatario nel Software che non siano meno restrittivi di quelli contenuti 
nel presente Contratto, inclusa, senza limitazione, la sezione Verifica di cui 
sotto; (2) l'Utente vieta l'uso del Software da parte di terzi per scopi 
diversi che non siano a beneficio dell'Utente; (3) l'Utente è il solo 
responsabile nei confronti del Licenziatario per qualsiasi violazione del 
presente Contratto e per conto di terzi; (4) l'Utente inoltre è e rimarrà 
informato riguardo agli acquisti delle sottoscrizioni che coprono tutte le 
installazioni e distribuzioni del Software eseguite da terzi per conto 
dell'Utente. 

Applicazione della Licenza.  Se l'Utente ha ricevuto dal Licenziante o da una 
terza parte hardware, software o un'applicane che utilizza il Software, 
riconosce e accetta di utilizzare il Software esclusivamente allo scopo di 
eseguire l'appliance e non come sistema operativo per scopi generici.  

DIRITTI DI PROPRIETÀ

All'Utente non viene trasferito alcun titolo o diritto di proprietà sul 
Software.  Il Licenziatario e/o i suoi concessori di licenza mantengono tutti 
i titoli e i diritti di proprietà intellettuale sul Software e sui Servizi, 
inclusi quelli di adattamento o copia.  Il Software non viene venduto 
all'Utente, il quale acquista esclusivamente una licenza condizionale per 
l'utilizzo del Software. Titolo, diritti di proprietà e diritti di proprietà 
intellettuale in merito ai contenuti a cui si accede mediante il Software sono 
di proprietà del rispettivo proprietario e possono essere protetti dalle leggi 
sul copyright o da altre leggi applicabili. Il presente Contratto non comporta 
alcun diritto dell'Utente nei confronti di tali contenuti.

GARANZIA LIMITATA

Il Licenziante garantisce che il supporto su cui il Software è fornito sarà 
privo di difetti nel materiale e di fabbricazione durante il normale utilizzo 
per un periodo di sessanta (60) giorni dalla data di consegna all'Utente.    
LA SUDDETTA LICENZA RAPPRESENTA L'UNICO RIMEDIO ESCLUSIVO SPETTANTE ALL'UTENTE 
E SOSTITUISCE OGNI ALTRA GARANZIA ESPLICITA O IMPLICITA. FATTA ECCEZIONE PER 
LA PRESENTE GARANZIA, IL SOFTWARE VIENE FORNITO "NELLO STATO IN CUI SI TROVA" 
SENZA ALCUN TIPO DI GARANZIA.

Servizi. Il Licenziatario garantisce che i Servizi acquistati saranno forniti 
con professionalità in conformità agli standard di settore generalmente 
accettati. La presente garanzia avrà efficacia per i trenta (30) giorni 
successivi all'erogazione dei Servizi. In caso di violazione della presente 
garanzia, il Licenziante ha il solo obbligo di correggere i Servizi in modo da 
renderli conformi alla presente garanzia ovvero a rimborsare, a propria 
discrezione, l'importo pagato dall'Utente per la parte dei Servizi non 
conforme alla garanzia. L'Utente acconsente a prendere provvedimenti adeguati 
per isolare ed eseguire il backup dei propri sistemi.

IL SOFTWARE NON È PROGETTATO, PRODOTTO O DESTINATO ALL'USO O ALLA 
DISTRIBUZIONE SU SISTEMI PER IL CONTROLLO CONTINUO IN AMBIENTI PERICOLOSI CHE 
RICHIEDONO L'ASSOLUTA ASSENZA DI ERRORI, COME IMPIANTI NUCLEARI, SISTEMI DI 
NAVIGAZIONE, SISTEMI DI COMUNICAZIONE, SISTEMI DI CONTROLLO, APPARECCHIATURE 
PER LA RIANIMAZIONE/IL SUPPORTO VITALE O ALTRE APPLICAZIONI IN CUI IL GUASTO 
DEL SOFTWARE POTREBBE PROVOCARE DIRETTAMENTE INCIDENTI MORTALI, LESIONI 
PERSONALI, INFORTUNI FISICI O GRAVI DANNI ALL'AMBIENTE.

Prodotti di terze parti. Il Software può includere o essere venduto insieme a 
hardware o ad altri programmi software concessi in licenza o forniti da un 
concessore di licenza diverso dal Licenziatario. IL LICENZIATARIO NON FORNISCE 
ALCUNA GARANZIA PER I PRODOTTI O I SERVIZI DI TERZE PARTI. TALI PRODOTTI O 
SERVIZI VENGONO FORNITI "COSÌ COME SONO". QUALSIASI SERVIZIO DI GARANZIA PER 
PRODOTTI DI TERZE PARTI VIENE FORNITO DAL RELATIVO CONCESSORE DI LICENZA IN 
CONFORMITÀ ALLE CONDIZIONI DI GARANZIA DEFINITE DALLO STESSO.

SALVO NEI CASI DIVERSAMENTE PREVISTI DALLA LEGGE, IL LICENZIATARIO NON 
RICONOSCE ALCUNA GARANZIA IMPLICITA, INCLUSE LE GARANZIE DI COMMERCIABILITÀ, 
IDONEITÀ PER UNO SCOPO PARTICOLARE, PROPRIETÀ O NON VIOLAZIONE DEI DIRITTI 
ALTRUI, NÉ RILASCIA ALCUNA GARANZIA DERIVANTE DAGLI USI DEL COMMERCIO E DALLA 
PRASSI COMMERCIALE. IL LICENZIATARIO NON CONCEDE ALCUNA GARANZIA NÉ RILASCIA 
ALCUNA ASSERZIONE O ASSICURAZIONE NON ESPRESSAMENTE DICHIARATA IN QUESTA 
GARANZIA LIMITATA. IL LICENZIANTE NON GARANTISCE CHE IL SOFTWARE O I SERVIZI 
CORRISPONDANO AI REQUISITI DELL'UTENTE, SIANO COMPATIBILI CON TUTTI I SISTEMI 
OPERATIVI O CHE IL FUNZIONAMENTO DEL SOFTWARE O DEI SERVIZI NON SUBIRÀ 
INTERRUZIONI O SIA PRIVO DI ERRORI.  LE SUDDETTE ESCLUSIONI E LE ESCLUSIONI DI 
GARANZIA COSTITUISCONO UNA PARTE ESSENZIALE DEL CONTRATTO E HANNO FORMATO LA 
BASE PER DETERMINARE IL PREZZO ADDEBITATO PER I PRODOTTI. Alcune giurisdizioni 
non consentono determinate esclusioni e limitazioni di garanzia, pertanto 
alcune parti delle suddette limitazioni potrebbero non essere applicabili 
all'Utente. In aggiunta ai diritti specifici che la presente garanzia limitata 
riconosce all'Utente, questo potrebbe godere di ulteriori diritti, che variano 
in base alla giurisdizione.  

LIMITAZIONE DI RESPONSABILITÀ

Perdite consequenziali. IN NESSUN CASO IL LICENZIANTE O ALCUNO DEI SUOI 
LICENZIANTI DI TERZE PARTI, AFFILIATI O DIPENDENTI POTRÀ ESSERE RITENUTO 
RESPONSABILE DI DANNI SPECIFICI, INCIDENTALI, CONSEQUENZIALI, INDIRETTI, 
COLPOSI, ECONOMICI O PUNITIVI, DERIVANTI DA RESPONSABILITÀ CONTRATTUALE, 
EXTRACONTRATTUALE, OGGETTIVA O BASATI SU ALTRA TEORIA DI RESPONSABILITÀ, 
NONCHÉ ORIGINATI DA VIOLAZIONE DEGLI OBBLIGHI DI LEGGE, RISARCIMENTO O 
CONTRIBUZIONE, INCLUSI, SENZA ALCUNA ESCLUSIONE, I DANNI DERIVANTI DAL MANCATO 
GUADAGNO, DANNI COMMERCIALI O PERDITE DI DATI, PER QUANTO A CONOSCENZA DELLA 
POSSIBILITÀ DI TALI DANNI.
Danni diretti. IN NESSUN CASO LA RESPONSABILITÀ GLOBALE DEL LICENZIATARIO PER 
I DANNI DIRETTI AI BENI O ALLE PERSONE (SIA IN UN'UNICA ISTANZA CHE IN PIÙ 
ISTANZE) POTRÀ ESSERE SUPERIORE A 1,25 VOLTE L'IMPORTO PAGATO DALL'UTENTE PER 
L'ACQUISTO DEL SOFTWARE O DEI SERVIZI NEL CASO DI RECLAMO A ESSI RELATIVO (O 
ALLA SOMMA DI CINQUANTA DOLLARI - US $ 50 - SE IL SOFTWARE O I SERVIZI SONO 
STATI FORNITI GRATUITAMENTE). Le suddette esclusioni e limitazioni non sono 
applicabili ai reclami relativi a casi di decesso o di grave danno alle 
persone causati dalla negligenza del Licenziatario o dei suoi dipendenti, 
agenti o contraenti. Negli Stati in cui non sono ammesse esclusioni o 
limitazioni della responsabilità per danni, compresi, a titolo 
esemplificativo, danni derivanti dalla violazione di termini impliciti 
relativi alla titolarità o al quieto godimento di qualsiasi Software ottenuto 
in virtù del presente Contratto o per falsa dichiarazione fraudolenta, la 
responsabilità del Licenziatario sarà limitata o esclusa nei limiti massimi 
concessi all'interno di essi. 

CONDIZIONI GENERALI

Condizione.  Gli effetti del presente Contratto decorrono dal giorno in cui 
l'Utente ha legalmente acquistato il Software e verranno automaticamente a 
cessare in caso di violazione di uno qualsiasi dei suoi termini.   
Verifica. Il Concessore di licenza ha il diritto di verificare il rispetto del 
presente Contratto da parte dell'Utente. L'Utente accetta di: (1) implementare 
misure di protezione interne per prevenire qualsiasi copia, distribuzione, 
installazione, utilizzo o accesso non autorizzato al Software o alle Offerte 
di sottoscrizione; b) conservare record sufficienti a certificare la 
conformità al Contratto e, su richiesta del Licenziante, fornire e certificare 
le metriche e/o i rapporti basati su tali record che giustificano il numero di 
copie (per prodotto e versione) e architetture di rete ragionevolmente 
ricollegabili alle licenze e alla distribuzione del Software o delle Offerte 
di sottoscrizione; (3) consentire a un rappresentante del Licenziante o a un 
revisore indipendente ("Revisore") di ispezionare ed esaminare i computer e i 
record dell'Utente (inclusi quelli dei suoi contraenti o delle sue 
affiliate/consociate con accesso) durante i normali orari di lavoro, per 
verificarne la conformità ai termini di licenza per i prodotti software e/o le 
Offerte di sottoscrizione del Licenziante. Su presentazione della 
dichiarazione di riservatezza sottoscritta dal Licenziante e dal revisore per 
la salvaguardia delle informazioni riservate dell'Utente, l'Utente dovrà 
cooperare totalmente alla revisione e fornire l'assistenza necessaria e 
l'accesso a record e computer. Se una verifica dovesse rivelare che l'Utente 
ha o abbia in passato installato, utilizzato o effettuato l'accesso al 
Software o alle offerte di sottoscrizione senza possedere una licenza, dovrà, 
entro 30 giorni, acquistare un numero di licenze o offerte di sottoscrizioni 
sufficienti per rimediare a tali ammanchi senza poter beneficiare di alcuni 
sconto e sarà soggetto ai costi di licenza relativi alla durata dell'ammanco. 
Se viene riscontrata una carenza di licenze pari almeno al 5%, l'Utente dovrà 
rimborsare al Licenziante i costi sostenuti per la revisione.
Trasferimento.  Il presente Contratto e le licenze associate acquistate per 
utilizzare il Software non possono essere trasferiti o assegnati senza previo 
consenso scritto da parte del Licenziatario. Qualsiasi tentativo di 
trasferimento o assegnazione sarà nullo e senza efficacia. Contattare 
CRC@suse.com per richiedere il trasferimento delle licenze e l'assegnazione 
del presente Contratto.
Legislazione. Tutte le questioni derivanti o correlate al presente Contratto 
saranno disciplinate dalle leggi vigenti negli Stati Uniti e nello Stato dello 
Utah senza tenere in conto le clausole normative e regolamentative stabilite 
nel presente contratto. Ogni azione legale o procedimento derivanti o relativi 
al presente Contratto potrà essere discusso esclusivamente davanti ai 
tribunali della giurisdizione competente dello Stato dello Utah.  Se una parte 
avvia procedimenti legali relativi al Contratto, la parte vincitrice avrà 
diritto a recuperare le spese legali ragionevoli.  Se, tuttavia, la sede 
operativa principale dell'Utente risiede in un paese membro dell'Unione 
europea o dell'Associazione europea di libero scambio, (1) i tribunali 
dell'Irlanda avranno competenza esclusiva per quanto riguarda azioni legali 
relative al presente Contratto; (2) nei casi in cui le leggi del paese della 
sede operativa principale debbano essere applicate per qualsiasi azione 
legale, le leggi di tale paese verranno applicate. L'applicazione della 
Convenzione delle Nazioni Unite sui contratti per la vendita internazionale di 
beni è espressamente esclusa.
Indivisibilità dell'accordo. Il presente Contratto, insieme ad altri documenti 
relativi all'acquisto o ad altri contratti tra l'Utente e il Licenziatario, 
definisce tutti i termini dell'accordo tra l'Utente e il Licenziatario e può 
essere rettificato o modificato solo per iscritto mediante un accordo 
accettato dall'Utente e da un rappresentante autorizzato del Licenziatario. 
NESSUN LICENZIANTE DI TERZE PARTI, DISTRIBUTORE, RIVENDITORE, CONCESSIONARIO, 
RAPPRESENTANTE O DIPENDENTE POTRÀ MODIFICARE IL PRESENTE CONTRATTO O FORNIRE 
DICHIARAZIONI O PROMESSE DIVERSE O AGGIUNTIVE RISPETTO AI TERMINI E ALLE 
CONDIZIONI INDICATI NEL PRESENTE CONTRATTO. 
Rinuncia.  Eventuali rinunce ai diritti specificati dal presente Contratto 
saranno valide solo se esposte per iscritto e firmate da un rappresentante 
autorizzato dalla parte interessata. Eventuali rinunce a diritti passati o 
attuali derivanti dalla violazione dei termini o dal mancato rispetto degli 
stessi non potranno essere considerate come rinuncia a ogni eventuale diritto 
derivante dal presente Contratto.
Separabilità di clausole.  Qualora una delle disposizioni del presente 
Contratto risulti non valida o inapplicabile, tale disposizione verrà 
riformulata, limitata, modificata o, se necessario, resa più severa fino ai 
massimi limiti possibili e necessari per rendere la disposizione valida e 
applicabile. Tuttavia, la modifica di una disposizione non avrà alcun effetto 
sugli altri termini e condizioni del Contratto.  
Conformità con le leggi sull'esportazione.  L'Utente accetta che la tecnologia 
e/o i prodotti del Licenziante siano soggetti alle normative statunitensi in 
materia di esportazione EAR (Export Administration Regulations) e di 
rispettare tali normative. L'Utente accetta di non esportare o riesportare i 
prodotti del Licenziante, direttamente o indirettamente, verso: (1) paesi su 
cui gravano restrizioni all'esportazione da parte degli USA; (2) utenti finali 
per i quali si sa o si ha ragione di credere che utilizzeranno i prodotti del 
Licenziante nella progettazione, nello sviluppo o nella produzione di armi 
nucleari, chimiche o batteriologiche, o di razzi, vettori e razzi-sonda o 
droni, salvo autorizzazione dell'agenzia governativa pertinente tramite 
regolamento o licenza specifica; o (3) utenti finali ai quali è stato proibito 
di partecipare a transazioni di esportazione statunitensi da parte di 
un'agenzia federale del governo degli Stati Uniti. Scaricando o utilizzando il 
Software, l'Utente accetta quanto stabilito in precedenza e dichiara di non 
trovarsi, essere sotto il controllo di o essere un residente di paesi presenti 
in uno dei citati elenchi. Inoltre, l'Utente accetta di attenersi alle leggi 
locali della propria giurisdizione che potrebbero avere un impatto sul suo 
diritto di importare, esportare o utilizzare i prodotti del Licenziante. Fare 
riferimento al sito Web del Bureau of Industry and Security (www.bis.doc.gov) 
prima di esportare prodotti soggetti alle normative EAR. Per ulteriori 
informazioni sull'esportazione del Software, compresi l'Export Control 
Classification Number (ECCN) e le eccezioni relative alle licenze associate 
(se applicabili), consultare la pagina www.suse.com/company/legal/. Su 
richiesta, il dipartimento dei servizi per il commercio internazionale del 
Licenziatario può offrire informazioni specifiche sulle limitazioni 
applicabili relative all'esportazione. Il Licenziatario non si assume alcuna 
responsabilità per il mancato ottenimento da parte dell'Utente delle 
necessarie autorizzazioni all'esportazione.
Limitazioni dei diritti del Governo degli Stati Uniti.  L'uso, la duplicazione 
o la divulgazione di qualsiasi prodotto da parte del Governo degli Stati Uniti 
sono soggetti alle limitazioni specificate in FAR 52.227-14 (dicembre 2007) 
Alternate III (dicembre 2007), FAR 52.227-19 (dicembre 2007) o DFARS 
252.227-7013(b)(3) (novembre 1995) o altre clausole successive.

[092517] 



